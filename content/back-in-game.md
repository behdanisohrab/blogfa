+++
title = "بازگشت به بازی"
date=1404-01-25

category = "پارچ"
[taxonomies]
tags = ["پارچ"]

[extra]
author="سهراب بهدانی"
+++



خب یک مدت زمان زیادی بود که توسعه پارچ رو به امان خدا رها کرده بودم و Erfoux (عرفان خودمون) کنترل تیم رو به دست داشت.


<!-- more -->
حالا می‌خوام دوباره برگردم روی پروژه و اصلاحات رو شروع کنم.

توی این مطلب از بلاگی که دارم می‌نویسم بیشتر حول محور اصلاحاتیه که می‌خوام انجام بدم و نقشه‌راه احتمالی پارچ که شامل یک سری تغییرات هم شده.



## پارچ و پروژه‌های وابسته اون

پارچ و پورت‌های پارچ هرکدوم یک اسم رمزی دارن، مثلاً نگارش میزکار پارچ یا همین نسخه پیشرو ای که وجود داره با اسم رمز **بیستون** هستش، پارچ موبایل **دماوند** و پارچ ریسک‌پنج **پاسارگاد** هستش.


از اون طرف ما همونطور که اعلام کردیم قراره یک نسخه هم برپایه دبیان داشته باشیم، نگارشی که برپایه دبیان هستش تنظیمات پارچ، ابزارهاش و همینطور یک سری بهینه‌سازی رو با خودش روی دبیان میاره و برپایه دبیان ۱۳ تریکسی هستش. توسعه این نسخه آغاز شده و جزئیات بیشتری ازش رو داخل بلاگ پارچ اعلام می‌کنیم.




### پارچ موبایل 

پارچ موبایل (دماوند) قراره توسعش از بازسرگیری بشه، ما کرنل‌ها و دیوایس‌تری هارو موقتاً از توزیع پست‌مارکت برمیداریم و برای آرچ بهینه‌سازی می‌کنیم تا بشه با پارچ سازگارشون کرد و همینطور زمینه پشتیبانی از دستگاه‌های بیشتری فراهم بشه.

همونطور هم که قبلاً گفتم توسعه این مورد زمان‌بر هستش چون نیاز به این چند مورد زیر داره:

- ابزار بیلد خودکار مخازن
- ابزار بوت‌استرپر برای بیلد تصاویر مربوط به هر دستگاه
- خود دستگاه برای آزمون و خطاهای اولیه

## پارچ مخصوص بازی

پارچ مخصوص بازی مدت زمان زیادی هستش که به حال خودش رها شده، اگر کسی علاقمند به این هستش که بیاد و روی این نسخه کار کنه یک سری تنظیمات انجام بده و یک نگارش از پارچ رو مخصوص بازی بسازه می‌تونه با ما ارتباط بگیره، ما خودمون هم توی این مسیر کمک خواهیم کرد.

صدالبته از چیزی نترسید، ۹۹ درصد کارها روی بیس پارچ انجام شده تنها کاری که باید روی این نسخه انجام بشه چیدن بسته‌ها، تنظیم کردن یک سری پیش‌فرض‌ها برای تجربه‌بهتر روی بازی ها و نصب یک سری ابزارهای اضافی‌تر به صورت پیشفرض هستش.

## حرف اضافه

ابزارهایی که برای پارچ داشتیم توسعه می‌دادیم اعم از پارچ استور، پارچ بکاپ، راه‌انداز سریع پارچ، مدیر هسته پارچ و درود همگی به علت کمبود توسعه دهنده توسعشون متوقف و یا شدیداً کند شده.
قرار بود این ابزارها رو تا پایان سال ۱۴۰۳ اوایل ۲۰۲۵ عرضه کنیم، ولی متاسفانه در کلیت پروژه اوپن سورس همینه که توسعه‌دهنده یهویی دلسرد میشه یا یک سری مشکلات پیش میاد که کار روی پروژه رو متوقف می‌کنه و میره.

ما در توسعه این ابزارها نیاز به کمک داریم، هرچند می‌دونم قرار نیست اتفاق بیفته. به قولی توسعه نرم افزار آزاد توی ایران فقط صدسال اولش سخته :))



همینطور ویکی و فروم پارچ هم فراموش نکنید، این دو هم نیاز دارن تا روشون فعالیت صورت بگیره.
ویکی پارچ و فروم پارچ فقط اسمی به اسم پارچ هستن، ما اومدیم و گفتیم آقا شما بیا هر موضوعی دوست داری روی این پست کن یا بنویس، مربوط به نرم افزار آزاد باشه! ولی متاسفانه افراد ترجیح میدن همچنان برن و روی فروم فسیل شده و همینطور ویکی که معلوم نیست دیتاش چقدر به‌روزه وقت بذارن.


- [ویکی پارچ](https://wiki.parchlinux.com)
- [فروم پارچ](https://forum.parchlinux.com)

## حرف پایانی

فعلاً می‌خواستم همینارو بنویسم تا بعداً که بیشتر فعالیت کنم توی این بلاگ و احتمالاً تبدیلش کنم به فضایی که داخلش لاگ‌های توسعه رو قرار میدم.


<div>
<meta name="fediverse:creator" content="@sohrab@bsd.cafe">
</div>

{{ comments(id="114337024478874977") }}

