+++
title = "در جستجوی دوری...."
description = "ادامه یافته مبحث قبل، ولی با تمرکز بر پارچ"
date=2024-02-24
category = "پارچ"
tags = ["پارچ"]

[extra]
author="سهراب بهدانی"
+++

چرا این اسم رو گذاشتم؟ خب گفتم وقتی که در جستجوی [نمو](https://sohrabbehdani.ir/blogfa/finding-nemo/) بودیم بد نیست یکمی هم دنبال دوری بگردیم :) اینجا میخوام درباره پارچ حرف بزنم. قبلاً خیلی حرف زدم ولی هیچوقت کامل نبودن.


# چرا پارچ ساخته شد؟ اصلاً چرا به این فکر افتادم؟

من توی [مصاحبه ای](https://fediverse.blog/~/ErfanBlog/%D9%85%D8%B5%D8%A7%D8%AD%D8%A8%D9%87%20%D8%A8%D8%A7%20%D8%A7%D9%87%D8%A7%D9%84%DB%8C%20%D9%86%D8%B1%D9%85%E2%80%8C%D8%A7%D9%81%D8%B2%D8%A7%D8%B1%20%D8%A2%D8%B2%D8%A7%D8%AF:%20%D8%B3%D9%87%D8%B1%D8%A7%D8%A8%20%D8%A8%D9%87%D8%AF%D8%A7%D9%86%DB%8C/) که با عرفان عزیز داشتم در این مورد توضیح دادم 🫣 خوشحال میشم از همونجا علت پیدایش رو بخونید 😊


## چرا علاقه ای به سخت کردن کار خودم دارم؟

این حرفیه که توی این مدت از خیلی ها شنیدم، دلیلش هم این بوده که به نظرات همه نه نگفتم (به قول بعضی از دوستان نه گفتن رو بلد نیستم🫠) و همین باعث شد تا پارچ یهویی از پلاسما و گنوم بشه پلاسما و گنوم و سینامون و باقی دوستان 🫥

بگذریم....
درحال حاضر تنها کسایی که روی پارچ مشارکت مستقیم و کامل دارن من و دوست خوبم [پارسا](https://github.com/metantesan) هستیم. (احتمالاً پارسا رو مجبور کنم بلاگ بزنه...) و همین یهویی زیاد شدن نسخه ها باعث شد تا بعضی چیز ها از دست من در بره و نتونم همه رو راضی نگهدارم 🤧 (از این موضوع میتونم به همین مشکل sddm ‌اشاره کنم.) و ایجاد نسخه های Aarch64 ، سرور و داکر پارچ هم به میزان کار و استرس من و پارسا اضافه کرده و باعث شده تا توسعه نسخه دسکتاپ که مطرح ترین نسخه ماهم هست یکمی کند تر بشه که خب البته بیشترش تقصیر خودم هستش که به فکر نوشتن داکیومنت برای ایجاد یک نسخه از پارچ نیفتادم و همینطور در جذب افراد برای کمک در توسعه ناموفق عمل کردم.

از ابتدای توسعه سعی بر این داشتم تا پارچ یک توزیع جامعه محور باشه ، مثل خود آرچ و یا مثل دبیان و ... که جامعه نقش مستقیم توی توسعه این ها داره که نتیجه تا الان ناموفق و شکست خورده بوده.

البته با مقصر دونستن کسی نمیشه اوضاع رو درست کرد ولی خب...

## الان شرایط چطوریه؟

درحال حاضر دارم سعی می‌کنم اوضاع رو دوباره به روال قبلش برگردونم، یعنی بشینم و اکثر کارهارو خودم دوباره به دست بگیرم و همه چیز رو درست کنم. به کارهای روی دوشم اضافه می‌کنه ولی در انتها میدونم که نتیجه خوبی خواهد داشت.
همینطور دارم سعی می‌کنم تا صفحه مستندات توسعه پارچ رو هرچه سریعتر آماده کنم. البته این کار تبعات منفی هم خواهد داشت ولی چاره دیگه ای نیست 🥲


### دوست دارم روی پارچ مشارکت کنم ، چی باید یاد بگیرم؟

مشارکت روی پارچ طوری نیستش که شما حتماً باید زبان c و اسمبلی بلد باشین و یک کرنل نوشته باشید، نه. هرکسی میتونه به صورت مستقیم و غیرمستقیم روی پارچ مشارکت کنه. حالا چطور؟

#### اینجا میخوام از برنامه هایی که داشتم و دارم بگم.

اول از همه ما یک مخزن داریم به نام pcp که مخفف Parch Community Packages هستش (آره میدونم اسمش عجیبه😂) که فلسفه پیدایش این مخزن این بود تا کاربرا بیان و بسته هایی که خودشون دوست دارن رو بسته بندی کنن و برای ما بفرستن تا اینجا در دسترس همه قرار بگیره.
مثلاً دانیال عزیز اجازه داد تا ما کاربراتور رو توی این مخزن در دسترس کاربرای پارچ قرار بدیم و یا یکی از دوستان یک اسکریپت با bash نوشت که به کاربر امکان تغییر مستقیم DNS رو میداد (همون برنامه dnsch معروف توی مخزن) .

از اونجایی هم که متاسفانه؟ اکثریت برنامه نویس های ایرانی علاقه ای به توسعه نرم افزار آزاد ندارن و اون رو یک کار بیهوده میدونن، ما قصد داشتیم تا توی پیاده سازی خودمون از استور پارچ امکان انتشار یک برنامه رو به صورت پولی قرار بدیم. ولی به ما گوشزد شد که این کار برخلاف فلسفه گنو هستش . ولی به نظر خودم درکل این پیاده سازی برنامه نویس هارو تشویق می‌کنه تا برنامشون رو به پارچ پورت کنن و در دسترس قرار بدن، حتماً نیازی هم به آزاد بودنش نیست و باعث تقویت اکوسیستم به مرور میشه. (صدالبته که ما خودمون روی برنامه هایی که توی مخزن میزاریم نظارت کامل داریم و هر برنامه ای از هر توسعه دهنده ای بدون تست شدن منتشر نمیشه.😬)


ولی قرار نیست همه چیز به همین منوال و به صورت دستی بمونه، اگر پارچ رو بتونیم به اهدافی که از قدیم براش تعیین کردیم برسونیم ، احتمالا یک پورتال توی وب درست می‌کنیم مخصوص توسعه دهنده ها و انتشار برنامشون توی پارچ (که فعلا دور از انتظاره با این شرایط).




> این روهم اضافه کنم که این پست آخرین پست این مدلی بود چون بعد از در جستجوی دوری دیگه ادامشو نساختن 😂 ولی این به این معنی نیست که دیگه پستی نمی نویسم :) امیدوارم کیفیت مطالب بلاگم رو به حد انتظار خودم برسونم ، خیلی از بلاگ های قدیمیم به همین دلیل محو شدن از صحنه روزگار چون محتوا و سطحشون در انتظار خودم نبود .....


راستی این روهم اضافه کنم که فاروق عزیز چندوقت پیش یک کد دعوتنامه برای ایمیل riseup فرستاد، اگر دوست داشتید میتونید بهم [ایمیل](mailto:behdanisohrab@riseup.net) بزنید 🫡



