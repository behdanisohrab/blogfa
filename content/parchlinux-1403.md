+++
title = "پارچ در سال ۱۴۰۳"
description = "کارهایی که برای پارچ در این سال قراره انجام بشه"
date=2024-03-24
category = "پارچ"
tags = ["پارچ"]

[extra]
author="سهراب بهدانی"
+++

<div dir="rtl">

سال ۱۴۰۳ سومین سالی هستش که پارچ وجود داره، برنامه هایی که امسال برای پارچ داریم در راستای بهبود دادن این توزیع و ایجاد تجربه های کاربری بهتری نسبت به سال های گذشته هستش.

توی این پست در بلاگم سعی می‌کنم تا خیلی چیز هایی که قصد انجام دادنشون رو دارم بنویسم.



# جامعه کاربری

امسال قصد داریم تا بیشتر روی جامعه کاربری تمرکز داشته باشیم، با تکمیل راهنمای توسعه دهنده پارچ و همچنین یک ویکی جدیدتر و با محتوایی بهتر از قبل.

پارچ از ابتدا قرار بود تا توزیعی جامعه محور با تمرکز بر جامعه باشه. اگر به مانجارو دقت کنیم، مانجارو ۳ نسخه تیم داره با دسکتاپ های xfce و پلاسما و گنوم و ۶ نسخه کامیونیتی متشکل از نسخه داکر، ماته، بادجی، اسوی و .....

## آموزش هایی برای کاربران

همچنین امسال قصد داریم تا با ایجاد یک سری محتوای آموزشی مثل ویدئو، کتاب الکترونیکی و یا برنامه های تعاملی پارچ رو برای استفاده کاربران تازه وارد ساده‌تر کنیم.

# هسته پارچ

طی تجربه هایی که امسال کسب کردیم و مشکلاتی که پشت سر گذاشتیم، مشخص شد که هسته پارچ نیاز به بهینه سازی شدید داره، بعضی از بسته ها باید بازنویسی بشن و بعضی دیگر از مخزن پارچ باید حذف بشن.

## نصب کننده

پارچ از نصب کننده کالامارس به عنوان نصب کننده پیشفرض خودش استفاده می‌کنه. بیشتر مشکلاتی که پیش آمد به‌خاطر همین نصب کننده بود.
توزیع هایی مثل اندور و مانجارو هردو فورکی از این نصب کننده روی مخزن خودشون دارن و تنها زمانی که آپدیت بسیار حیاتی برای نصب کننده عرضه شود آن را sync می‌کنند.

## بوت لودر

در کنار گراب ما قصد گذاشتن بوت لودر هایی مثل Refind روهم در پارچ داریم. صد البته که بوت لودر Refind در کنار گراب برای سیستم های UEFI تجربه کاربری به شدت بهتری رو به همراه داره. گزینه دیگر استفاده کردن از systemd-boot هستش که من خودم از خیلی نظرات با systemd-boot مشکل دارم و عقیده دارم که تجربه کاربری خوبی رو برای کاربرای پارچ نمیسازه.



# نسخه های آرم پارچ

پارچ آرم جزو نسخه های جدیدی بود که امسال عرضه شد ولی متاسفانه برخلاف درخواست های زیادی که برای اضافه شدن این نسخه ها از کاربران داشتیم، هیچ فیدبکی مبنی بر نصب و یا استفاده شدن از این نسخه ها از طرف کاربران دریافت نکردیم که این نسخه هارو تبدیل می‌کنه به نسخه هایی که از نظر وقتی که روش قرار داده شده اتلاف وقت در نظر گرفته میشه.

البته امیدوارم این موضوع در سال جدید تغییر پیدا بکنه.



# انتقادات من به بعضی از دوستان


امسال به من زیاد گفته شد که شما کارت رو ادامه بده علاقمند به مشارکت هم پیدا میشه. نه تنها هیچ علاقمندی به مشارکت پیدا نشد، بلکه این دوستان به حدی غرور دارند که حاضرند یک پروژه جدید ایجاد کنن ولی روی یک پروژه دیگه مشارکت نکنن.

نه تنها این موضوع، ولی بعضی از دوستان هم انگار جامعه رو با مهدکودک و سیرک اشتباه گرفتن. نه تنها ذره ای شعور برای درک مسائل پیش آمده ندارند، بلکه با ترول کردن و مسخره بازی فضاروهم مسموم می‌کنند.

> طرف در نظرسنجی امسال برای پارچ اومده در قسمت پیشنهادات نوشته لیوانش روهم بسازید و یا در لیست برنامه های کاربردی برای کاربران ایرانی اومده و نوشته صدای خوشآمد گویی با لحن سهراب و یا آهنگ های شاد ایرانی!



خب این بود از این پست در بلاگم، فعلا هنوز نتونستم سیستم کامنت دهی رو اجرایی کنم ولی شاید از یک سری پروژه اوپن سورس برای این کار کمک بگیرم.
