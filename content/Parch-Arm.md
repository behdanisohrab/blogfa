+++
title = "رزبری‌پای و پارچ آرم"
description = ""
date=1403-05-15
category = "پارچ"
[taxonomies]
tags = ["پارچ_آرم"]

[extra]
author="سهراب بهدانی"
+++

توی این پست از وبلاگ شخصیم اومدم درمورد پارچ آرم و تجربیاتی که از رزبری‌پای به دست آوردم باهاتون به اشتراک بزارم، قبل از هرچیزی بیاید درمورد آرم صحبت کنیم.

## آرم؟ آرم چی هستش؟
بجای طومار نوشتن می‌خوام خلاصه بگم :D
- آرم نوعی پردازنده و معماری است که توسط شرکت آرم هولدینگ انگلیسی طراحی شده.
- آرم از دستورات ۳۲ و ۶۴ بیتی پیروی می‌کند و از سال ۱۹۸۰ درحال توسعه است.
- شرکت آرم هولدینگ خودش پردازنده آرم تولید نمی‌کند و صرفاً گواهینامه بکارگیری آن را به شرکت‌ها می‌فروشد.
- آرم بر اساس طراحی Risc ساخته شده و مخفف Advanced Risc Machine هستش.
- آرم بیشتر در دستگاه‌ هایی مانند تبلت ها و تلفن‌های هوشمند بکار رفته.

## خب چرا پارچ آرم؟
اکثر پردازنده‌های ریسک از مصرف کمتری برخوردارن به طوری که درحال حاضر مورد توجه اکثر شرکت‌ها برای تولید رایانه قرار گرفته‌اند. برای مثال درحال حاضر کوالاکام اسنپ دراگون ایکس الایت، در رایانه‌های هوشمند مورد استفاده قرار گرفته و ویندوز ۱۱ آرم با آن‌ها عرضه می‌شود و یا شرکت اپل رایانه‌های شخصی‌اش را با چیپست‌هایی با معماری آرم عرضه می‌کند.

ما نیز به عنوان بخشی از جامعه نرم افزار آزاد، به دنبال پیاده‌سازی گنو/لینوکس بر روی این معماری و فراگیر کردن آن هستیم. در این کنار، اوبونتو، اندور او‌اس و همینطور مانجارو نیز در این راه در کنار ما هستند.

پارچ آرم به صورت تئوری امکان اجرای پارچ را بر روی تلفن‌های هوشمند به صورت **مینلاین** و **هالیوم** را نیز برقرار می‌کند.


## تجربه من در استفاده از رزبری‌پای ۵

رزبری‌پای ۵ که جدیدترین بورد از بنیاد رزبری‌پای هستش عملکرد نسبتاً قابل قبولی رو داره، که در اینجا من اکثر توزیع‌ها رو به صورت سطحی برسی می‌کنم.

- رزبری‌پای او اس
توزیع رزبری‌پای که برای خود بورد رزبری‌پای طراحی شده عملکرد قابل قبولی رو داره، بیشترین مشکل من با این توزیع بخاطر lxde و wayfire بود، پیوندی شدیداً عجیب و غیرمنطقی از نظر من :)) 
این توزیع برپایه دبیان ۱۲ بوک‌ورم هستش، که با فعال بودن مخازن انحصاری و کانتریب به صورت پیشفرض برنامه‌های زیادی رو برای نصب در اختیار شما قرار میده.

- اوبونتو
از طرفی هم توزیع اوبونتو برای این بورد وجود داشت که من امروز اون‌رو نصب کردم، عملکرد قابل قبولی داره و در کمال تعجب اکثر باگ‌هایی که من با xwayland بر روی پارچ آرم و اندور او اس داشتم رو اینجا نمی‌بینم. البته این مشکل برمیگرده به عدم شناسایی درایور گرافیک رزبری‌پای توسط Xorg که باید فایل کانفیگی با محتویات زیر داخل مسیر /etc/X11/xorg.conf.d ساخته بشه:
```
Section "OutputClass"
  Identifier "vc4"
  MatchDriver "vc4"
  Driver "modesetting"
  Option "PrimaryGPU" "true"
EndSection
```
به صورت کلی، اگر اسنپ رو از روی اوبونتو پاک کنید اکثر مشکلاتتون حل میشه XD 
متاسفأنه ولی بعدش به گیر فلت‌هاب میفتید و مجبور میشید تلگرام رو از اونجا نصب کنید.

- پارچ آرم و اندور او اس
چرا این‌هارو یکی نوشتم؟ به صورت کلی این باگ روی خانواده آلارم خیلی مشهوده، قبلاً فکر کنم درمورد آلارم نوشته بودم. (آلارم= آرچ لینوکس آرم) 
آلارم شدیداً مخازن محدودی داره به طوری که اکثر برنامه‌های محبوب مثل obs داخلش نیستن، حتی خیلی از برنامه‌ها هم قدیمی هستن.
یک باگ خیلی بامزه ای که توی آلارم بهش برخورد کردم و جایی ندیدم، باگ xwayland بود که میومد و برنامه‌هایی که تحت x11 داخل ویلند اجرا می‌شدن رو شدیداً نابود نشون میداد، گلیچ‌های عجیب در محیط های X11 عملاً استفاده از توزیع‌های آلارم رو غیرممکن می‌کنه.

پ.ن: درحال حاضر یک سری راه‌حل برای این مشکل پیدا کردم که سعی می‌کنم که روی پارچ آرم پیاده‌سازی کنم تا این مشکلات رو حل کنم.


## سوپرایز؟
میخواستم این رو داخل بلاگ پارچ ازش رونمایی کنم، ولی اینجا هم درموردش صحبت می‌کنم. همونطور که میدونید نسخه گنوم پارچ الان حساب‌ها رو بعد از نصب می‌سازه، این رو در نسخه آرم پارچ پیاده‌سازی کردیم، به صورتی که الان پارچ‌آرم که با محیط گنوم عرضه می‌شه بعد از اولین بوت از شما درخواست ساخت حساب‌کاربری و یک سری تنظیم اولیه رو می‌کنه. 
### خب این چه اهمیتی داره؟
می‌خوام این ویژگی رو داخل پارچ موبایل که با گنوم‌موبایل به صورت آزمایشی خروجی می‌گیرم پیاده‌سازی کنم که ازش عکس و فیلم بعداً قرار میدم.





