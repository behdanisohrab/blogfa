+++
title = "تجربه استفاده از لینوکس موبایل"
description = "شاید برای شمانیز جالب باشد"
date=2024-04-01
category = "لینوکس موبایل"
tags = ["لینوکس موبایل"]

[extra]
author="سهراب بهدانی"
+++


توی این پست از بلاگم میخوام تجربیاتم رو درباره لینوکس موبایل بگم، درمورد کارکردش و اکوسیستم برنامه هاش و اینکه آیا بدرد استفاده روزمره میخوره و یا نه؟


# اکوسیستم برنامه ها

توزیع های گنو/لینوکسی یکی از چیز هایی که به خاطرش معروفن، انتخاب های زیاد هستش یعنی شما می‌تونید برای یک برنامه گزینه های زیادی رو داشته باشید.

این موضوع درباره لینوکس روی موبایل هم برقراره، یعنی من می‌تونم از برنامه های پلاسما و یا گنوم و یا حتی باقی دسکتاپ ها روی تلفن همراهم بدون هیچ محدودیتی استفاده کنم.

اینجا دوتا از اکوسیستم های مهم رو شرح میدم:

## گنوم

گنوم اکوسیستم وسیعی از برنامه هارو داره که برای موبایل هم بهینه هستن و دست کاربر رو توی انتخاب برنامه باز می‌زاره.
شما میتونید از خود گنوم موبایل و یا حتی فاش استفاده کنید.

توی اکوسیستم گنوم کمبودی حس نمی‌کنید و اکثر برنامه هاهم برای موبایل بهینه شدن، یکی از برنامه های موردعلاقه من داخل اکوسیستم گنوم برنامه پادکست گنوم و همینطور dino هستش که یک کلاینت xmppمحسوب میشه.

## پلاسما

پلاسما موبایل هم یکی از انتخاب های شما میتونه باشه، با ظاهری ساده، مدرن و آشنا روی تلفن همراهتون. طبق تجربه من پلاسما موبایل نسبت به گنوم و فاش روی موبایل باتری کمتری رو مصرف می‌کرد که اون رو خیلی بهینه کرده بود. همینطور اکوسیستم پلاسما متاسفانه مثل گنوم چندان وسیع نیست ولی برنامه های خیلی خوبی رو برای ارائه داره که میشه به plasmatube و kasts اشاره کرد.



## چیز هایی که توی ذوق میزنه

### مرورگر
یکی از چیز هایی که خیلی توی ذوق میزنه وقتی برای اولین بار لینوکس موبایل رو نصب می‌کنید مرورگر ها هستن، روی لینوکس موبایل ما مرورگر هایی که با خود دسکتاپ ها هستن رو داریم مثل گنوم وب و انجل‌فیش و همینطور مرورگر های دیگه ای رو داریم مثل فایرفاکس.

گنوم وب به این دلیل که از جی‌تی‌کی وبکیت استفاده می‌کنه قدرت خوبی در پردازش سایت ها نداره و اکثر اوقات کلا از کار میفته. از اون طرف انجل‌فیش کارایی بیشتری رو داره چون از qtwebengine بهره می‌بره ولی به این علت که هنوز ویژگی های زیادی رو نداره یکمی اذیت می‌کنه.

فایرفاکس هم با یک css سفارشی برای موبایل بهینه شده و اصلا نباید انتظار این رو ازش داشت که بخواد مثل یک مرورگر ساده موبایلی رفتار کنه!


### تلگرام
متاسفانه هنوز یک کلاینت تلگرامی که برای لینوکس موبایل بهینه شده باشه وجود نداره و یا توسعه اش نمی‌صرفه.
یکی از راه حل هااستفاده از تلگرام دسکتاپه که باید اون رو به شدت scale پایین استفاده کنی تا توی صفحه موبایل جا بشه و با ذره‌بین متن هارو بخونی D:



# تجربه خودم در استفاده 

من روی موبایلم از درویدیان، پست‌مارکت، اوبونتو تاچ و پارچ استفاده کردم، هنوز به نظر خودم لینوکس موبایل برای افراد عادی مناسب نیست و در مرحله ایه که فقط پاوریوزر ها میتونن گلیمشون رو از آب بیرون بکشن. به دلایل مختلف مثل کمبود نرم افزار، کمبود پشتیبانی سخت افزاری و همینطور ui/ux های عجیب غریب بعضی از برنامه ها.

البته اکثر این مشکلات با نصب یک شبیه ساز اندروید حل میشن، ولی اصلش به همینه که ما از خود برنامه های لینوکس روی موبایل استفاده کنیم.




## صحبت آخر

این پست بلاگم خیلی کوتاه شد، چون نمی‌تونستم بیشتر از این بنویسم ولی سعی می‌کنم در آینده این رو با یک پست دیگه جبران کنم.

به زودی هم سیستم کامنت‌دهی بلاگم رو راه اندازی می‌کنم که مستقیما از همینجا کامنت بزارید.

به امید آزادی
