+++
title = "من از لینوکس موبایل چگونه استفاده می‌کنم؟"
description = "برنامه‌هایی که روزانه استفاده می‌کنم"
date=1404-07-24
category = "موبایل"
[taxonomies]
tags = ["لینوکس موبایل", "پست‌مارکت"]

[extra]
author="سهراب بهدانی"
+++


بعد از اینکه گوگل اندروید رو محدود کرد و تصمیم به این گرفت تا کدمنبع اون رو به صورت دوره‌ای منتشر کنه بجای اینکه مستقیماً در اختیار ما قرار بذاره، توجهات بیشتری به سمت لینوکس موبایل جذب شد.

حالا لینوکس موبایل چیه؟ مگه اندروید خودش لینوکس نیست؟ این هارو اینجا توضیح میدم و بعدش میریم سراغ اینکه روزانه من چه برنامه‌هایی رو استفاده می‌کنم.

<!-- more -->

## لینوکس موبایل چیه؟

لینوکس موبایل تقریباً میشه گفت به توزیع‌های گنو/لینوکسی گفته میشه که مستقیماً بر روی سخت‌افزار اندروید اجرا میشن، توزیع‌هایی مثل پست‌مارکت و یا درویدیان.
از زمان‌های قدیم تلاش‌هایی صورت گرفته برای لینوکس موبایل، یکی از پرچم‌داران این کار شرکت نوکیا بود که با توزیع MeGoo و نوکیا n9 وارد بازارش شد. اما بعد از اینکه ویندوز فون اومد و نوکیا توسط مایکروسافت خریداری شد این هم به خاطرات پیوست.

### تفاوت‌ها با اندروید

اندروید یک توزیع گنو/لینوکسی حساب نمیشه بلکه اندروید سیستم‌عاملی هستش که از هسته لینوکس استفاده می‌کنه.
در شکل‌های زیر من ساختار اندروید و یک توزیع گنو/لینوکسی رو بهتون نشون میدم:

![android](https://miro.medium.com/v2/1*NgJ1FdYQQDCkE48OyqqOCg.jpeg)

و ساختار گنو/لینوکس:

![GnuLinux](https://www.researchgate.net/publication/41545360/figure/fig5/AS:341131553460234@1458343508507/The-fundamental-architecture-of-the-GNU-Linux-operating-system-Source-8.png)

سیستم‌عامل گنو/لینوکس و اندروید در بخش‌های زیادی باهم تفاوت دارن، اندروید از کتابخونه سی بایونیک و توی‌باکس استفاده می‌کنه درحالی که در گنو/لینوکس از ابزارهای گنو و کتابخونه سی گنو (Glibc) استفاده میشه.

به همین علت شما توانایی اجرای ***باینری‌های گنو/لینوکسی** را بر روی اندروید ندارید!



## پایان توضیحات کوتاه

خب به نظرم توضیحات تا همینجا کافیه و بریم سراغ اصل مطلب، قراره اینجا نشون بدم که از چه برنامه‌هایی روزانه استفاده می‌کنم و چطور این‌ها نیاز من به برنامه‌های اندرویدی رو از بین بردن. من درحال حاضر از توزیع Postmarket استفاده می‌کنم و بریم سراغ ادامه بحثمون :))

### محیطی که استفاده می‌کنم

من از محیط فاش، فوش (phosh) استفاده می‌کنم که یک محیط کاربردی برای موبایله که با کتابخونه‌های گنوم نوشته شده، محیط مینیمال و باحالیه.

![Screenshot-from-2025-10-16-18-45-34.png](https://i.postimg.cc/nhdz57XQ/Screenshot-from-2025-10-16-18-45-34.png)

![Screenshot-from-2025-10-16-18-45-23.png](https://i.postimg.cc/hP1hLNgs/Screenshot-from-2025-10-16-18-45-23.png)

### برنامه‌های کاربردی

از اونجایی که شما مستقیماً گنو/لینوکس رو دارید اجرا می‌کنید، منطقاً می‌تونید هر برنامه‌ای که روی دسکتاپتون هم استفاده می‌کنید رو اینجا هم استفاده کنید، تنها شرط استفاده اینه که اون برنامه برای صفحه موبایل شما بهینه شده باشه :)

برای مثال من از مرورگر فایرفاکس دسکتاپ برای وبگردی استفاده می‌کنم، از تلگرام دسکتاپ برای اتصال به تلگرام و از کاربراتور برای اتصال به شبکه اینترنت آزاد بهره می‌برم.

![Screenshot-from-2025-10-16-18-47-29.png](https://i.postimg.cc/MGNGZSbw/Screenshot-from-2025-10-16-18-47-29.png)

فایرفاکس:

![Screenshot-from-2025-10-16-18-46-06.png](https://i.postimg.cc/BvX6G6FZ/Screenshot-from-2025-10-16-18-46-06.png)

#### انتقال فایل
برای انتقال فایل‌هام من از برنامه packet استفاده می‌کنم که امکان استفاده از QuickShare اندروید رو فراهم می‌کنه، می‌تونم مستقیماً به تلفن اندرویدیم و یا میزکارم فایل‌هام رو ارسال یا دریافت کنم.

![Screenshot-from-2025-10-16-18-51-01.png](https://i.postimg.cc/PxD5PR2f/Screenshot-from-2025-10-16-18-51-01.png)

> اگر پلاسما موبایل نصب کنید مستقیماً امکان استفاده از کی‌دی‌ای کانکت رو دارید.

#### بانک
من چون از بلوبانک زیاد استفاده می‌کنم و نسخه وب داره، مستقیماً با فایرفاکس می‌تونم واردش بشم و ازش استفاده کنم!

![Screenshot-from-2025-10-16-18-51-09.png](https://i.postimg.cc/jdcdwNQN/Screenshot-from-2025-10-16-18-51-09.png)

البته این مورد رو باید مدیون اپل و تحریماش باشیم که بانک‌ها و برنامه‌های ایرانی رو ملزم به این کرد تا یک نسخه وب هم ارائه بدن :))

#### فروشگاه برنامه

پست‌مارکت او اس برپایه آلپاینه و برای همین طیف وسیعی از برنامه‌هایی که داخل مخازن الپاین هست رو شماهم بهش دسترسی دارید، همچنین هرمیزکاری از فروشگاه برنامه مربوط به خودش استفاده می‌کنه، مثلاً فوش و گنوم موبایل از فروشگاه گنوم و کی‌دی‌ای پلاسما موبایل از کی‌دی‌ای دیسکاور بهره می‌بره.

![Screenshot-from-2025-10-16-18-46-57.png](https://i.postimg.cc/jjL5r5f8/Screenshot-from-2025-10-16-18-46-57.png)

همچنین شما به فلت‌هاب هم دسترسی دارید که نیاز شما رو به برنامه‌های کاربردی تماماً از بین می‌بره و نیازی به نصب شبیه‌سازهای اندرویدی پیدا نمی‌کنید :)

-----
خیلی دوست داشتم بیشتر بنویسم ولی خسته از کارگاه مشهدلاگ برمی‌گردم و یکمی هم بخاطر آلودگی هوا کسالت دارم برای همین بیشتر از این نمی‌تونم ادامه بدم :)

<div>
<meta name="fediverse:creator" content="@sohrab@bsd.cafe">
</div>
{{ comments(id="115384749348760058") }}
